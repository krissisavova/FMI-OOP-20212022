Седмица 4 - Класове - идея, видимост. Членове. Декларация и дефиниция.

Задача 1:
Да се дефинира клас Time, който определя момент от денонощието по зададени час и минути. Класът да съдържа подходящи методи за:

промяна на часа и минутите с проверки за коректност;
добавящ към времето цяло число минути;
достъп до броя минути, изминали от началото на денонощието;
извеждане на текущия час и минути
Задача 2:
Да се дефинира клас Triangle , който съдържа информация за страните на триъгълник. По подразбиране нека страните на триъгълника да бъдат със стойност 0. Класът да има следните функционалности:

промяна на всяка от страните, с проверка за коректност
методи за получаване на дължината на всяка от страните
изчисляване на обиколката на триъгълника
определяне на триъгълника според страните му
Задача 3:
Да се реализира клас NumbersSummator, който поддържа сума на цели числа. При създаване на обект от класа, съответната му сума да се ини- циализира с число, което се подава като аргумент на конструктора. За класа да се реализират следните методи:

sum, който връща текущата стойност на сумата
add, увеличаващ сумата с дадено число
sub, намаляващ сумата с дадено число
num, връща колко пъти сумата е била променяна
Задача 4:
Да се напише програма, която реализира клас Alarm, който има време представено чрез класа Time от задача 1. Напишете следните методи:

метод, който задава аларма с конкретен час и минути,
метод, който променя настроените час и минути на алармата
метод, който нулира зададените час и минути Тествайте класа като създадете масив от аларми. Напишете функции, които задават, променят и нулират час и минути на конкретен елемент от масива.
Задача 5:
Напишете програма, която има структура Артикул с член данни: име (масив от char-ове) и цена на артикул. Направете клас Магазин, който има следните член данни: масив от артикули и размер на масива с артикули. Класът трябва да има и следните член функции:

функция, която връща артикул с най-висока цена
функция, която връща артикул с най-ниска цена
функция, която връща сортиран масив на артикулите по цена във възходящ ред
Задача 6:
Да се напише програма, която оценява аритметични изрази. За тази цел създайте клас, който съдържа масив от числа и масив от операции като запълва тези масиви от подаден char масив с целия аритметичен израз. Char масива се подава на конструктура на масива и там следва да бъдат разпределени в двата масива. След запълването на масивите с конкретните стойности изчислете резултата и го запишете в член данна на класа.

Пример:
входен чар масив: "11+2"
Стойности в класа:
[11, 2]
['+']
13
