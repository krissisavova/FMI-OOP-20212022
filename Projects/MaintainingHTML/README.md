# 5: Поддържане на HTML
Да се напише програма, реализираща четене и операции върху HTML файлове. 
Да се поддържат уникални идентификатори на елементите по следния начин:
Ако елементът има поле “id” във входния файл и стойността му е уникална за всички елементи от файла, да се ползва тази стойност.
Ако елементът има поле “id” във входния файл, но стойността му не е уникална за всички елементи от файла, то само първото срещане се отчита, а всички останали се считат без идентификатор.

При стартиране на приложението, потребителят може да зареди съществуващ HTML файл или да създаване на нов (само с глава и тяло). Тези операции са възможни със следните команди:
# Зареждане на HTML файл
> load <html_file>
Зарежда HTML файл <html_file>, зададен с пълния път до файла или в директория по подразбиране, ако е посочено само името на файла.
# Създаване на нов HTML файл
> new 
Създава нов HTML файл, който съдържа само глава и тяло. Името на новия файл е new.html. Ако такъв файл съществува, да се добави номер, така че да стане уникален (например, ако файл new.html и new01.html вече съществуват, името да е new02.html).
Следващите команди, които трябва да поддържа вашето приложение, могат да бъдат използвани само, ако вече има зареден файл. 
# Записване на файл
> save
Записва текущия файл.

> save as <new_name>
Записва текущата версия на файла под ново име, посочено като аргумент на командата.
# Избор на елементи
> select id <value>
Извежда елемента с посочения идентификатор, ако такъв съществува. Ако такъв елемент не съществува, се извежда подходящо съобщение.

> select_list tag <tag_value> [attribute <attribute_value>]
Извежда всички елементи с посочения таг. Ако в командата е посочен и атрибут, от всички елементи с посочения таг се филтрират само онези, които притежават и указания атрибут.

> select_one tag <tag_value> [attribute <attribute_value>] <index>
След селекция на всички елементи с посочения таг и атрибут, се избира един от елементите, намиращ се на съответния индекс. Този елемент става текущ и може да се използва в следващите команди, при липса на подаден идентификатор.
# Промяна на текст на елемент 
> set <value> [<id>]
Променя текста на елемента с дадения идентификатор или текущия.
# Промяна на текст на атрибут
> set attribute <key> <value> [<id>]
Променя текста на атрибута с ключ <key> на елемента с дадения идентификатор или текущия. Това е начин да се зададе идентификатор на елемент без такъв. Да не се позволява съществуване на елементи с дублиращи идентификатори!
# Добавяне на нов елемент 
> add <tag> [<id>]
Добавя нов елемент с таг посочения <tag> като дете на елемента с идентификатор <id> или на текущия.
# Премахване на елемент 
> delete [<id>] [sc]
Изтриване на елемента с посочения идентификатор или текущия. Ако в него има вложени елементи, те могат да бъдат запазени, ако самият той е вложен в друг елемент и е избрана опцията sc (save children). В този случай децата се прехвърлят към родителския елемент. Ако опцията не е избрана или елементът с посочения идентификатор не е вложен, децата също трябва да бъдат премахнати.
# Преместване на елемент
> move [from id] [to id]
Елементът с посочения за from идентификатор <id>  се премества като вложен в елемента с to идентификатор <id>. Ако единия от тези идентификатори (заедно с определящата дума from/to) липсва, се взима текущият. Не се позволява и двата да липсват!
